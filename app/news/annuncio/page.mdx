
Cari amici,

siamo felici di annunciarvi che **Domenica 8 febbraio 2026, alle ore 10:30, in streaming**, avrà luogo la prima riunione nazionale italiana dei Giovani Ginkgo dal titolo:

> **"Senza arrenderci mai costruiamo eterni legami d'amicizia e insieme vinciamo su tutto"**

## Informazioni sull'attività

Come saprete, quella dei Giovani Ginkgo è un'attività che si svolge all'interno del Gruppo Uomini e riguarda tutti gli uomini fino ai 47 anni.

Sì, avete letto bene, c'è una **novità** rispetto ai primi due anni in cui si è svolta questa attività: a partire dalla riunione dell'8 febbraio, l'età di appartenenza ai Giovani Ginkgo sarà estesa fino a 47 anni, alla luce di alcune riflessioni sorte proprio durante questo primo periodo di rodaggio.

L'attività dei Giovani Ginkgo non cambia però nella sua sostanza: è e rimarrà un'attività che ha lo scopo di rafforzare i legami tra le persone, creando una rete solida che possa accogliere nel migliore dei modi i giovani uomini che passano agli uomini e sostenerli in un momento della vita che spesso è molto delicato.

L'attività rimane quindi basata su:

- Visite a casa
- Incontri in piccoli gruppi
- Occasioni di incontro più ampie, presso i centri culturali o case adatte, ma senza una cadenza prefissata

## La riunione nazionale

Tornando alla riunione nazionale del prossimo 8 febbraio, il nostro desiderio è che tutti i Giovani Ginkgo in Italia possano essere informati di questa occasione e pertanto chiediamo il vostro sostegno al riguardo.

È nostra speranza inoltre che i Giovani Ginkgo decidano di riunirsi in piccoli gruppi, laddove possibile, per assistere alla riunione insieme.

Ricordiamo che la riunione è aperta non solo ai membri Giovani Ginkgo ma anche a principianti e persone nuove.

## Un nuovo inizio

Siamo certi che questa riunione sarà un nuovo e vigoroso punto di partenza per l'attività dei Giovani Ginkgo.

Come scrive Daisaku Ikeda:

> "Ciò che crea il tempo è sempre il nostro ichinen: «quel tempo» è il tempo in cui mettiamo in moto la nostra vita e ci impegniamo con energia e volontà, quando facciamo emergere una forte fede e ci dedichiamo a realizzare kosen rufu
>
> Goethe scrisse: «Un solo momento decide la vita dell'uomo e il suo destino»
>
> «Quel tempo» è l'istante in cui decidiamo dal profondo del cuore: «Ora mi alzo e combatto!» Da quell'istante il destino cambia, la vita si apre, inizia la storia
>
> È lo spirito del «principio mistico della causa originale» (hon'in myo)
>
> È il principio dei tremila regni in un singolo istante di vita
>
> Il momento in cui decidiamo di realizzare uno scopo di nostra iniziativa e non perché ci è stato detto di farlo, è «quel tempo», il tempo della missione"
>
> <cite>— I capitoli Hoben e Juryo, Esperia, pag. 20</cite>